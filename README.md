AngularKurs
# Kurs: Uvod u Angular.js

Kurs Uvod u Angular.js je namenjen svima koji imaju želju da se bave front-end developmentom na naprednijem nivou, kroz učenje Angular.js-a, trenutno najpopularnijeg MVC framework-a za razvoj klijentskog dela web aplikacija.

# Opis kursa

Tema kursa će biti verzija Angular-a 1.x (verzija 1.6.0 je izašla 8. decembra 2016. godine), a broj kompanija koje koriste ili su prešle na verziju 2.x je daleko manji u odnosu na one koje rade sa verzijom 1.x.

Tokom trajanja kursa polaznici će imati priliku da se upoznaju sa osnovnim konceptima razvoja aplikacija u Angular.js-u kao i sa tehnologijama koje su preduslov za rad sa ovom, ali i sličnim bibliotekama. Nakon savladavanja osnovnih delova Angular.js-a polaznici će raditi na kreiranju svojih biblioteka (tzv. direktiva i servisa) koje ćemo implementirati u web aplikaciju na kojoj ćemo raditi.

Kroz ovu aplikaciju ćemo naučiti kako da komuniciramo sa serverom, kako da prikazujemo relevantne informacije klijentu, implementiraćemo sisteme autentifikacije, autorizacije, lokalizacije, navigacije korisnika kroz različite delove aplikacije, ali ćemo se pozabaviti i načinom na koji se testiraju Angular.js aplikacije, pisanjem unit i end2end testova.

Poseban akcenat ćemo staviti na to šta podrazumeva “best practice” kroz poštovanje stila kodiranja, ali i kreiranje dokumentacije i implementacije sistema logovanja.

Na kraju kursa svi polaznici će imati funkcionalnu web aplikaciju u kojoj će biti implementirane sve prethodno pomenute funkcionalnosti, ali i znanje kako da kreiraju svoje komponente za koje možda neće postojati već unapred dostupno rešenje.

# Program

## 1. Nedelja

Uvod, razvoj JavaScript-a, Angular-a i poređenje sa drugim MVC okruženjima
Mogućnosti i platforme primene: web aplikacije, mobilne aplikacije (Ionic), desktop aplikacije (Electron)
Alati i okruženja za rad: GitHub i GitKraken, osnove rada u terminalu, Sublime/Atom tekstualni editori, NPM, Bower, Grunt, Chrome developer tools
Podešavanje razvojnog okruženja

## 2. Nedelja

Osnovni koncepti rada u Angular-u
Model-View-Controller komunikacija i tok podataka, scope i model-binding
Ugrađene direktive i rad sa njima

## 3. Nedelja

Ugrađeni servisi i rad sa njima
Page routing i templating
Upotreba dostupnih direktiva i rad sa Bower-om
Pisanje Unit testova (Karma)

## 4. Nedelja

Kreiranje data servisa i rad sa REST-om (komunikacija sa serverom)
Implementacija autentifikacije i autorizacije upotrebom samostalno kreiranih servisa

## 5. Nedelja

Filteri
Kreiranje custom direktiva/komponenti (poređenje sa verzijom Angular 2.x)
Lokalizacija

## 6. Nedelja

E2E testiranje (Protractor)
Automatizacija zadataka korišćenjem Grunt-a ili Gulp-a (generisanje CSS-a, dokumentacije, upotreba Lint alata)

## 7. Nedelja

Završetak rada na projektu
Analiza performansi i diskusija o mogućim unapređenjima
